---
date: '2024-02-04'
lang: nl
title: 'Een Italiaans dorpje in schaal N van scratch - deel 2'
layout: post
---

Inmiddels een tweede scratchbuild (zo goed als) af. Ik probeer de fouten van de eerste te vermijden, en maak lekker veel nieuwe fouten om van te leren :)

<a data-flickr-embed="true" href="https://www.flickr.com/photos/driek/53428339017/in/dateposted/" title="Casa 2-1"><img src="https://live.staticflickr.com/65535/53428339017_c03138aacd_z.jpg" width="640" height="480" alt="Casa 2-1"/></a>

Dit keer bouw ik van binnen uit, met een stevig skelet van dik 2mm karton (best lastig snijden; 2 x 1mm was misschien handiger geweest). Dit gebouw, drie aan elkaar gebouwde huizen, staat op een helling. straatniveau van de bakker is een etage boven dat van de tabakszaak aan het lager gelegen plein.

<a data-flickr-embed="true" href="https://www.flickr.com/photos/driek/53429268961/in/photostream/" title="Casa 2-4"><img src="https://live.staticflickr.com/65535/53429268961_27f639cbf7_z.jpg" width="640" height="480" alt="Casa 2-4"/></a>

Weer lekker klooien met drybrushen op de witte stickerlaag, waarbij het niet erg is en zelfs de bedoeling dat sommmige geprinte lijntjes zichtbaar blijven. In het ontwerp had ik alle ramen getekend, maar...  dit keer heb ik ze nu niet allemaal meteen uitgesneden. Want als de luiken dichtzitten is dat niet nodig, en meestal zetten de mensen lang niet alle luiken open. Dat scheelde flink onnodig snijwerk.

<a data-flickr-embed="true" href="https://www.flickr.com/photos/driek/53429685730/in/dateposted/" title="Casa 2-5"><img src="https://live.staticflickr.com/65535/53429685730_a551525d40_z.jpg" width="640" height="480" alt="Casa 2-5"/></a>

Voor ramen en deuren gebruikte ik dit keer een Auhagen kit. Om de plasticlook er af te krijgen dun geschilderd. Het werkt en past goed, wel vind ik de spijlen van de ramen net een beetje te grof.

<a data-flickr-embed="true" href="https://www.flickr.com/photos/driek/53428338847/in/dateposted/" title="Casa 2-7"><img src="https://live.staticflickr.com/65535/53428338847_c402e1f164_z.jpg" width="640" height="480" alt="Casa 2-7"/></a>

Ziet er wel stijlvast uit, zo naast elkaar. Voor de bakkerij bedacht ik toen dat een verzonken deur mooi zou zijn. Dat heb ik geweten, wat een gepruts, en met dun karton kreeg ik het niet recht. Achteraf bezien had ik hier styreen moeten gebruiken denk ik. 


<a data-flickr-embed="true" href="https://www.flickr.com/photos/driek/53429582609/in/album-72177720313696938/" title="Casa 2-6"><img src="https://live.staticflickr.com/65535/53429582609_a174d5fccc_k.jpg" width="1536" height="2048" alt="Casa 2-6"/></a>


Natuurlijk moet er een typische Tabacchi-T-uithangbord aan de gevel hangen. Lastig om recht te plakken, daarom met een sleufje in de gevel. Paste perfect, hangt niet en geen lijm aan de buitenkant. 



<a data-flickr-embed="true" href="https://www.flickr.com/photos/driek/53429268646/in/photostream/" title="Casa 2-11"><img src="https://live.staticflickr.com/65535/53429268646_aa2d0914cf_z.jpg" width="480" height="640" alt="Casa 2-11"/></a>

<a data-flickr-embed="true" href="https://www.flickr.com/photos/driek/53429582279/in/photostream/" title="Casa 2-12"><img src="https://live.staticflickr.com/65535/53429582279_3e67af1b4e_z.jpg" width="419" height="640" alt="Casa 2-12"/></a>

Je ziet trouwens de zwarte regenpijp: vergeten daar foto's van te maken, dat is een tweede laag van de gevel onder de eerste, die extra diepte geeft aan de ramen en deur van de winkel (de ramen erboven zitten in de buitenste laag) en een mm uitsteekt. Die uitstekende gedeelde mm is ruim met een zwarte marker bewerkt. Afgekeken van Chandwell ;)

<a data-flickr-embed="true" href="https://www.flickr.com/photos/driek/53429268671/in/photostream/" title="Casa 2-10"><img src="https://live.staticflickr.com/65535/53429268671_7f1cc0e8b1_z.jpg" width="640" height="480" alt="Casa 2-10"/></a>

Het was makkelijker geweest om één aarde te gebruiken, maar ik wil de led in de huiskamer met een arduino aansturen, en dat circuit wil ik dan helemaal gescheiden kunnen houden. Dus alsnog een hele bundel. En toen moest ik in dat stevige skelet alsnog best grote stukjes uitsnijden voor de bedrading. In het volgende ontwerp handig om dat ruimte voor kabels meteen mee te nemen - dat was een stuk makkelijker geweest voor het in elkaar was gezet.


<a data-flickr-embed="true" href="https://www.flickr.com/photos/driek/53429582274/in/photostream/" title="Casa 2-13"><img src="https://live.staticflickr.com/65535/53429582274_1efd67ff77_z.jpg" width="640" height="480" alt="Casa 2-13"/></a>

Met drie lichtkamers, voor de winkels en een van de apartementen (daarin een blauwe en witte led, het idee is om met de arduino een tv te simuleren). Auw, nu alles helemaal vast zit zie ik dat de gevel aan de andere kant iets bol is gaan staan en een open streepje heeft waardoor het licht schijnt... hm, dat wordt frutten met klimop of zo...

Het dak weer met redutex, dit keer op een los kartonnen onderstuk:

<a data-flickr-embed="true" href="https://www.flickr.com/photos/driek/53429685440/in/photostream/" title="Casa 2-16"><img src="https://live.staticflickr.com/65535/53429685440_eb5a6cabe2_z.jpg" width="640" height="532" alt="Casa 2-16"/></a>

<a data-flickr-embed="true" href="https://www.flickr.com/photos/driek/53429419473/in/photostream/" title="Casa 2-17"><img src="https://live.staticflickr.com/65535/53429419473_6cf103c14c_z.jpg" width="640" height="480" alt="Casa 2-17"/></a>

<a data-flickr-embed="true" href="https://www.flickr.com/photos/driek/53428338597/in/photostream/" title="Casa 2-18"><img src="https://live.staticflickr.com/65535/53428338597_510c8bb912_z.jpg" width="640" height="480" alt="Casa 2-18"/></a>


Even uitproberen op z'n plek...

<a data-flickr-embed="true" href="https://www.flickr.com/photos/driek/53507815812/in/dateposted/" title="Casa 2-19"><img src="https://live.staticflickr.com/65535/53507815812_973e429e46_k.jpg" width="2048" height="1365" alt="Casa 2-19"/></a>

Voor die allerlaatste foto pakte ik eindelijk weer eens mijn Canon D500 uit de kast. Voor dagelijks gebruik de iphone, maar voor dit werk is dit toch wel een fijn ding zeg om nietsonziend details mee te bekijken. Die ga ik weer vaker gebruiken. 

Maar dus; si! dit is wel het sfeertje. Op de achtergrond staat de volgende mockup al klaar. Andiamo!


