---
date: '2023-02-23'
lang: nl
title: benefietconcert slachtoffers aardbeving
layout: post
---

Met [MAZE Voices](https://mazevoices.com) zijn we enorm geraakt door de enorme verwoesting die de aardbevingen in Turkije en Syrië hebben veroorzaakt. Daarom organiseren we op 2 maart 2023 een benefietconcert om geld op te halen voor de 555-actie voor de slachtoffers, voor noodhulp en wederopbouw.

Plaats: het auditorium van Het Nieuwe Instituut, Museumpark 25, 3015 CB Rotterdam. Hartje museumkwartier, schuin tegenover Museum Boijmans Van Beuningen.

We zijn heel blij met twee sponsors: [Het Nieuwe Instituut](https://nieuweinstituut.nl) stelt het auditorium gratis ter beschikking, en [Stichting Eduvox](https://www.eduvox.nl) betaalt de technicus. Natuurlijk doen alle artiesten belangeloos mee. Zo gaat alles wat we ophalen direct naar de hulpactie! Het concert is van 19.00 tot 20.30, en later binnenkomen kan. 

Het idee voor deze benefiet kwam maandag 20 februari, na de twee zware naschokken, en in vier dagen staat het er. Fantastisch wat we in zo'n korte tijd kunnen bereiken! ~~We werken nog aan een programma~~ ~~Het programma is bekend!~~ Het programma is nog een keer gewijzigd! Helaas is Ud-speler [Nazeer Abdulhai](https://www.aslanmuziek.nl/team/nazeer-abdulhai-2/) ziek. In zijn plaats komt nu singer-songwriter [Géonne Hartman](https://geonnehartman.com). Verder treden naast MAZE treden nog twee andere vocal groups op, [Stacked](https://www.facebook.com/Stackedladies/) (sorry, facebook link) en [Voice Over](https://www.facebook.com/profile.php?id=100063474035623) (nog een keer sorry...) 

We verkopen geen tickets, maar vragen iedereen om direct te doneren op 555 via onze team-pagina. Dat kan ter plekke, en ook online:

[inactievoorgiro555: Team MAZE Voices & friends](https://aardbeving.inactievoorgiro555.nl/teams/team-maze-voices-friends)

[Doneer nu](https://aardbeving.inactievoorgiro555.nl/teams/team-maze-voices-friends/donate)!

![Poster aankondiging benefietconcert MAZE Voices & Friends voor giro 555 slachtoffers aardbeving Turkije en Syrië, 2 maart 2023 in Rotterdam](/assets/img/2023-03-02-MAZE-benefiet.jpg "Poster benefiet")

