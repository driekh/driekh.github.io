---
date: '2024-10-24'
lang: nl
title: 'Een Italiaans dorpje in schaal N van scratch - deel 5: het gemeentehuis'
layout: post
---


Benvenuto a Val dei Pomi!

<img src="https://www.heesk.nl/assets/img/val-del-pomi-comune-shield.png" width="150" />


Het gemeentehuis, in het Italiaans de Municipio (ook al noemen ze het in dialect de 'Comun'), centraal
gelegen aan het plein is een blikvanger, zowel in het echt als in model. Een uitdaging om dit te bouwen, dit moest weer een stuk beter dan wat ik tot nu toe heb gemaakt.

Nu deed ik in de zomer een leuke schilderworkshop (van Folkert op het n-spoorforum, zie [Workshop huisjes schilderen Folkert methode](https://www.n-spoorforum.nl/viewtopic.php?t=18313)) en daar heb ik veel nieuwe technieken geleerd - en dat heeft veel technieken en inspiratie gebracht.

<a data-flickr-embed="true" href="https://www.flickr.com/photos/driek/54085171742/in/dateposted/" title="Municipio - 1"><img src="https://live.staticflickr.com/65535/54085171742_e48ed5567e_z.jpg" width="640" height="480" alt="Municipio - 1"/></a>

Allereerst, de techniek van nat mixen met acrylverf om verlopen te maken, 'gradients'. 
De bovenkant van een gebouw wat lichtere kleur, de onderkant wat viezer en donkerder.
Gebouwen zijn aan de straatkant smoezeliger door straatvuil en aan de bovenkant meer gebleekt.
En verdomd, het ziet er meteen zoveel echter uit dan met de drybrushing techniek die ik tot nu toe toepaste. 


<a data-flickr-embed="true" href="https://www.flickr.com/photos/driek/54085171672/in/photostream/" title="Municipio - 2"><img src="https://live.staticflickr.com/65535/54085171672_c53418c377_z.jpg" width="640" height="480" alt="Municipio - 2"/></a>

De achterkant was nog een beetje een proef, die is op de baan uiteindelijk nauwelijks te zien, daar probeerde ik het eerst. Daarna de zijkanten en die zien er weer beter uit: de kleuren sluiten net wat beter op elkaar aan en de vervuiling onderen wat subtieler.

In de zijgevels wilde ik nog iets nieuws. In het dorpje dat ik als prototype neem zitten op veel gebouwen resten van middeleeuwse frescoes op muren, soms fraai gerestaureerd. Die vond ik hier ook bij passen, ook al heeft het prototype die niet. Gelukkig bouw ik dus niet louter prototypisch!

Daarom op de zijkanten een derde laag: de middelste een stukje kleurenprint op gewoon A4 met het fresco (de binnenste laag is karton van een pak muesli, de buitenkant is 1mm atelierskarton).

Als experiment had ik om dat vel ook geprinte ramen met gordijn gemaakt, en die met nagellak
van een glansje voorzien (op de foto links). Dat werkte helaas niet goed, de lak doet het gelaserprinte 'raam' wat lopen en vervagen, en het glans-effect viel weg. Experiment mimslukt, weet ik dat ook weer.  

<a data-flickr-embed="true" href="https://www.flickr.com/photos/driek/54086381774/in/photostream/" title="Municipio - 3"><img src="https://live.staticflickr.com/65535/54086381774_c8a3cfe36d_z.jpg" width="480" height="640" alt="Municipio - 3"/></a>


<a data-flickr-embed="true" href="https://www.flickr.com/photos/driek/54086381614/in/photostream/" title="Municipio - 4"><img src="https://live.staticflickr.com/65535/54086381614_49073228fa_z.jpg" width="640" height="480" alt="Municipio - 4"/></a>

Hoe meer laagjes, hoe meer diepte, weet ik inmiddels. Daarom krijgt elk venster (behalve de rij onder het dak) een extra balkje, geinspireerd op het prototype, het idee is dat het
wat smoezelig geworden marmer is. Hiervoor uiteindelijk stripjes styreen gebruikt, want karton op zulke kleine streepjes wordt niet strak genoeg en is niet te schilderen. Ook hier met wat grijstinten, en daarna wit en zwart en groen drybrishen. 

<a data-flickr-embed="true" href="https://www.flickr.com/photos/driek/54085171577/in/photostream/" title="Municipio - 5"><img src="https://live.staticflickr.com/65535/54085171577_783a4a518a_z.jpg" width="640" height="480" alt="Municipio - 5"/></a>

Ook de luiken zijn geschilderd met een lichte gradient. Ook geleerd van Folkert: in tegenstelling tot de gevel is hout is juist 
licher aan de onderkant (waar hout afbladdert door regen) en donkerder boven. Het effect is
erg subtiel, ik twijfel of ik het zelf wel kan zien. Maar ik vermoed dat het toch onbewust
bijdraagt aan het hele beeld. Onze hersens zijn heel goed in het herkennen van repeterende
patronen en dat ziet er dan kunstmatig uit; dit introduceert een extra random factor waardoor
elk luik subtiel anders is. Nou ja, dat hoop ik dan. 
En natuurlijk niet te dekkend schilderen, zodat het geprinte patroon nog zichtbaar blijft.

Wat heel goed werkte is om de luikjes (0.5mm karton met een zwart-wit bedrukte sticker bovenop) op omgekeerde schilderstape 
te plakken voor het schilderen. Daarmee kan de verf ook helemaal rondom op alle kanten komen.


<a data-flickr-embed="true" href="https://www.flickr.com/photos/driek/54086504720/in/photostream/" title="Municipio - 6"><img src="https://live.staticflickr.com/65535/54086504720_69dde5788d_z.jpg" width="640" height="480" alt="Municipio - 6"/></a>


<a data-flickr-embed="true" href="https://www.flickr.com/photos/driek/54086051956/in/photostream/" title="Municipio - 7"><img src="https://live.staticflickr.com/65535/54086051956_27c5d5024e_z.jpg" width="640" height="480" alt="Municipio - 7"/></a>


Ik werd hier zo blij van dat ik alsnog ging nadenken over een interieur en verlichting. Had ik helemaal niet aan gedacht! Dus dat werd even passen en meten met waar de ramen zaten.

<a data-flickr-embed="true" href="https://www.flickr.com/photos/driek/54086381789/in/photostream/" title="Municipio - 8"><img src="https://live.staticflickr.com/65535/54086381789_f899dde1de_z.jpg" width="640" height="480" alt="Municipio - 8"/></a>


<a data-flickr-embed="true" href="https://www.flickr.com/photos/driek/54086504760/in/photostream/" title="Municipio - 9"><img src="https://live.staticflickr.com/65535/54086504760_6366966bec_z.jpg" width="640" height="480" alt="Municipio - 9"/></a>

Op papier leek het allemaal te passen. In de praktijk gaat karton soms toch wat kromtrekken,
en ondanks hulplijntjes plakte ik een steunbalk rechts iets te hoog waardoor het er allemaal
wat schots en scheef uitziet.

<a data-flickr-embed="true" href="https://www.flickr.com/photos/driek/54086292978/in/photostream/" title="Municipio - 10"><img src="https://live.staticflickr.com/65535/54086292978_e6d5e15018_z.jpg" width="480" height="640" alt="Municipio - 10"/></a>

De zaal midden op de 1e verdieping is de Raadszaal.
Ook in Val dei Pomi komt de gemeenteraad bijeen. Aan een statige ovalen tafel vol met wat op paperassen, tablets en laptops moet lijken:

<a data-flickr-embed="true" href="https://www.flickr.com/photos/driek/54086381969/in/photostream/" title="Municipio - 11"><img src="https://live.staticflickr.com/65535/54086381969_80f1be4b8d_z.jpg" width="640" height="480" alt="Municipio - 11"/></a>


<a data-flickr-embed="true" href="https://www.flickr.com/photos/driek/54086381964/in/photostream/" title="Municipio - 12"><img src="https://live.staticflickr.com/65535/54086381964_593a243afa_z.jpg" width="640" height="480" alt="Municipio - 12"/></a>


<a data-flickr-embed="true" href="https://www.flickr.com/photos/driek/54086504580/in/photostream/" title="Municipio - 13"><img src="https://live.staticflickr.com/65535/54086504580_d0cf2e49be_z.jpg" width="480" height="640" alt="Municipio - 13"/></a>

Het wordt een latertje, de laatste ambtenaar gaat vast naar huis:

<a data-flickr-embed="true" href="https://www.flickr.com/photos/driek/54085171652/in/photostream/" title="Municipio - 14"><img src="https://live.staticflickr.com/65535/54085171652_36d9dc2b8e_z.jpg" width="480" height="640" alt="Municipio - 14"/></a>

Een heel zacht brandend groen ledje om het schijnsel van zo'n groen bordje 'uit' te suggereren.

<a data-flickr-embed="true" href="https://www.flickr.com/photos/driek/54085171747/in/photostream/" title="Municipio - 15"><img src="https://live.staticflickr.com/65535/54085171747_989ef60493_z.jpg" width="640" height="480" alt="Municipio - 15"/></a>


Leuk om die scenes te maken, maar... hoeveel zie je daar nu van als de gevel er op zit?

<a data-flickr-embed="true" href="https://www.flickr.com/photos/driek/54085171837/in/photostream/" title="Municipio - 16"><img src="https://live.staticflickr.com/65535/54085171837_2951fb184f_z.jpg" width="480" height="640" alt="Municipio - 16"/></a>


<a data-flickr-embed="true" href="https://www.flickr.com/photos/driek/54085171857/in/photostream/" title="Municipio - 17"><img src="https://live.staticflickr.com/65535/54085171857_825db6e2a4_z.jpg" width="480" height="640" alt="Municipio - 17"/></a>

<a data-flickr-embed="true" href="https://www.flickr.com/photos/driek/54086504675/in/photostream/" title="Municipio - 18"><img src="https://live.staticflickr.com/65535/54086504675_68eb88aa09_z.jpg" width="640" height="480" alt="Municipio - 18"/></a>

Een extra detail op de voorkant is de deurlijst. Dat was een uurtje rustig telkens opnieuw
beginnen met de scalpel!


<a data-flickr-embed="true" href="https://www.flickr.com/photos/driek/54086381854/in/photostream/" title="Municipio - 19"><img src="https://live.staticflickr.com/65535/54086381854_3d21ae6b7d_z.jpg" width="640" height="480" alt="Municipio - 19"/></a>

De gevel kent twee hoge glazen deuren - essentieel om nog iets te laten zien van de raadszaal
daar achter. Reden om zelf de deuren en raamkozijnen te maken met de 'sticky label technique' van Chandwell. Wat een crime van een klusje, maar wow.


<a data-flickr-embed="true" href="https://www.flickr.com/photos/driek/54086382079/in/photostream/" title="Municipio - 20"><img src="https://live.staticflickr.com/65535/54086382079_1ed1accb0d_z.jpg" width="640" height="480" alt="Municipio - 20"/></a>


<a data-flickr-embed="true" href="https://www.flickr.com/photos/driek/54086052381/in/photostream/" title="Municipio - 21"><img src="https://live.staticflickr.com/65535/54086052381_b99ece502e_z.jpg" width="640" height="480" alt="Municipio - 21"/></a>

Helaas sloot Modelbouw Centrum Hilversum deze zomer de deuren, maar elk nadeel heb z'n voordeel: in de uitverkoop kwam ik daar een zakje messing ladders tegen - perfect om een belkon met spijlen mee te maken. 
De vloer van het balkon zijn twee lagen karton, dan de ladder, en daarboven weer een stripjes
styreen. 

<a data-flickr-embed="true" href="https://www.flickr.com/photos/driek/54085171657/in/photostream/" title="Municipio - 22"><img src="https://live.staticflickr.com/65535/54085171657_baf8930eb8_z.jpg" width="640" height="480" alt="Municipio - 22"/></a>


<a data-flickr-embed="true" href="https://www.flickr.com/photos/driek/54085171662/in/photostream/" title="Municipio - 23"><img src="https://live.staticflickr.com/65535/54085171662_fd032dbbce_z.jpg" width="640" height="480" alt="Municipio - 23"/></a>

En dan ziet het er zo uit. Naast mijn vorige bouwsels ziet het gemeentehuis er zoveel levendiger uit. Wat een verschl maken die schildertechnieken! Ik zou de andere gebouwen eigenlijk ook willen overschilderen, maar 
het wordt wel heel lastig netjes schilderen als de andere elementen zoals deuren, ramen, kozijnen en luiken er al op zitten, en juist deze techniek vraagt om ruim aanbrengen van verf o mhet te mengen... beter gewoon doorbouwen. Er komt nog een rijtje gebouwdn voor de scene en dan valt het straatje
er achter hopelijk niet meer zo op.


<a data-flickr-embed="true" href="https://www.flickr.com/photos/driek/54086504420/in/photostream/" title="Municipio - 24"><img src="https://live.staticflickr.com/65535/54086504420_d45d130d2b_z.jpg" width="640" height="480" alt="Municipio - 24"/></a>


<a data-flickr-embed="true" href="https://www.flickr.com/photos/driek/54085171582/in/photostream/" title="Municipio - 25"><img src="https://live.staticflickr.com/65535/54085171582_484634e599_z.jpg" width="640" height="480" alt="Municipio - 25"/></a>




<!-- (ook gepost op het [n-spoorforum](https://www.n-spoorforum.nl/phpbb3/viewtopic.php?t=8998) ) -->



[Flickr set met 25 foto's](https://www.flickr.com/photos/driek/albums/72177720321434069/)

